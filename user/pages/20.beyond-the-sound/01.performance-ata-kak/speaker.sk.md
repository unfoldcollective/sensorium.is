---
title: 'Koncert: Ata Kak'
custom:
    coverImage:
        user/pages/20.beyond-the-sound/03.ata-kak/ata-kak-2.png:
            name: ata-kak-2.png
            type: image/jpeg
            size: 179872
            path: user/pages/20.beyond-the-sound/3.ata-kak/ata-kak-2.png
    bioImage:
        user/pages/20.beyond-the-sound/3.ata-kak/ata-kak-2.png:
            name: ata-kak-2.png
            type: image/jpeg
            size: 179872
            path: user/pages/20.beyond-the-sound/3.ata-kak/ata-kak-2.png
---

Príbeh Ata Kaka sa začína niekedy okolo roku 1994 a je dokonalým príkladom toho, ako môže internet prispieť k (znovu)objaveniu takmer zabudnutých klenotov. Yaw Atta-Owusu aka Ata Kak a jeho bizarný mix hip-house lofi rapu a popu si v domovskej Ghane začiatkom deväťdesiatych rokov zažil svojich 15 minút slávy, no vo svete o ňom nikto nepočul. Až kým ho americký muzikológ Brian Schimkowitz z dnes legendárneho labelu [Awesome Tapes From Africa](https://www.awesometapes.com) nevypátral cez jeho syna babky netere otcovho dedka škrečka. Long story short, Schimkowitz objavil Ataho kazetu Obaa Sima na pouličnom trhu v Ghane, no trvalo ďalších 6 rokov, kým sa dopátral, o koho vlastne ide - Ata totiž prebýval dobre ukrytý v svete bez internetu. Nasledoval re-release Obaa Sima, ktorý sa zaradil medzi najlepšie albumy dekády a predal tisíce kusov, a Ata Kak dnes patrí medzi najžiadanejších afrických umelcov, pričom hrá na festivaloch od Austrálie, cez Spojené štáty až po Európu. Vďaka internetu teda jeho hudba získala obrovské uznanie - a to takmer dve dekády neskôr po svojom vydaní.

Snáď najcennejšia na jeho produkcii je totálna bezprostrednosť a akási veľmi sympatická naivita v najlepšom možnom význame tohto slova. Album [Obaa Sima](https://www.youtube.com/watch?v=cd0PV82e1jE) akoby vznikol najmä pre jeho vlastné potešenie, je nezaťažený nutnosťou patriť niekam - či už do špecifického žánru, štýlu alebo éry. Ata je svoj na 100%. A naživo to platí dvojnásobne - [FACTmag](https://www.factmag.com) o tom spravil krásny dokument. 

V rámci Sensorium Festivalu vystúpi Ata Kak s full bandom v slovenskej premiére v piatok 28. 08. o 22:00 v klube [Fuga](http://fuga.forumabsurdum.sk/).

[www.tinyurl.com/atakak](https://tinyurl.com/atakak)