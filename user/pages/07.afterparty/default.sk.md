---
title: Afterparty
body_classes: 'header-image fullwidth'
---

Vidíme sa v [Refresh Club](https://www.google.sk/maps/place/RE:FRESH+music+club+%26+restaurant/@48.1426876,17.1042189,17z/data=!3m1!4b1!4m5!3m4!1s0x476c895d3600526d:0x227e556b66efc568!8m2!3d48.1426876!4d17.1064076?hl=en) od 22.00 v sobotu 29.4.! Vstup je voľný ak máš predpredajový lístok (kúpený pred 1.4.2017) alebo 2 eurá ak máš obyčajný lístok na konferenciu a môže byť zakúpený [online](https://ti.to/sensorium2017/sensorium2017), na konferencií alebo priamo v klube za 4 eur. 

22:00 - 23:00 Dead Janitor

23:00 - 00:30 FVLCRVM

00:30 - 02:00 Stratasoul

02:00 - 04:00 Kabal (Junction)

**Dead Janitor**

Dead Janitor je pragmatickým hľadačom nepočutého v tme kolidujúcich beatov, znepokojujúcich ruchov a oscilujúcich sub-bás. Jeho práca pôsobí ako zvukový tmel domovského vydavateľstva Exitab - spája v sebe ambientnú černotu projektu BIOS, fyzickosť basových frekvencií Ink Midgeta, údernosť projektu TITTINGUR a zvukovú “vyšperkovanosť” projektov ako Sound Sleep či PJONI. 

Čo vzniklo ako prostriedok pre boj s insomniou, vykrištalizovalo počas pár rokov do projektu, vďaka ktorému si autor vyslúžil prezývku zvukový chirurg. Jeho organické no zároveň klinicky čisté beaty utopené v post-industriálnej zvukovej špine si pochvaľujú ľudia ako M.E.S.H. či Alex Smoke. Aktuálny koncertný zvuk stavia na čerstvom, ešte nevydanom materiáli. Zároveň predstavuje to najlepšie z ostatného albumu Proximity, ktorý vyšiel pod rešpektovanou poľskou značkou BDTA / Galeria Szara Records (Piotr Kurek, Lautbild, Emma Zunz, RSS B0YS ai.).

<iframe width="560" height="315" src="https://www.youtube.com/embed/QbU_eyeGqps" frameborder="0" allowfullscreen></iframe>

**FVLCRVM**

…mal byť nevinný bočný projekt člena udomácnenej math-pop kapely NVMERI (ex The Uniques). Projekt sa ale úplne vymkol zpod kontroly po vydaní prvého EP Notch na domovskom labeli Gergaz. EP vyvolalo rozruch na klubovej scéne aj za hranicami. Len pár týždňov na to bol vybraný ako participant na Red Bull Bass Camp Bratislave. Bol ocenený cenou Objav roka 2014 na výročnom udeľovaní cien Radiohead Awards organizovaný Rádiom_FM. Jeho originálne skladby a remixy sa pravidelne objavujú v playlistoch DJov od Tokia cez Londýn až po LA.    

FVLCRVM-ova tvorba očarila aj amerického footworkového producenta menom Machinedrum, ktorý ho vybral ako víťaza hlavnej ceny remixovej súťaže usporiadanej firmou Converse. Niet divu, že rýchlo sa stal obľúbeným actom promotérov v strednej Európe. Zahral si po boku mien ako Hudson Mohawk, Just Blaze, Pomo, Tokimonsta, Big Dope P, Falty DL, Onra, Machinedrum a ďalší.    

Jeho zvuk je zmes internetových hnutí širiacich sa po sieti Soundcloud. Balancuje na pomedzí žánrov dnes známych ako Jersey Club, Footwork, Future Beats a Grime. Ale silný dôraz na explozívne beaty a organické melodické linky pramenia z jeho hrania v gospelových kapelách kde vyrastal. FVLCRVM momentálne pracuje na svojom debutovom albume a úplne novej live show.  

<iframe width="560" height="315" src="https://www.youtube.com/embed/kkhjGOQUHsE" frameborder="0" allowfullscreen></iframe>

**Stratasoul**

<iframe width="560" height="315" src="https://www.youtube.com/embed/oglCsxFQOQg" frameborder="0" allowfullscreen></iframe>

**Kabal (Junction)**

Andrej Kabal je promotér, hudobník a publicista, ktorý operuje v Bratislave. Medzi jeho obľúbené  činosti patrí aj DJing, ktorý praktikuje ako rezident klubovej noci Junction so sídlom vo Fuge. Jeho sety ponúkajú prudko tanečný a eklektický výber undergroundovej elektroniky na pomedzí techna, acidu elektra, alebo italo diska.

<iframe width="100%" height="120" src="https://www.mixcloud.com/widget/iframe/?feed=https%3A%2F%2Fwww.mixcloud.com%2Fjacqueskustod%2Frehearsal%2F&hide_cover=1&light=1" frameborder="0"></iframe>
