---
title: 'Headliner festivalu'
date: 01/03/2018
taxonomy:
    category:
        - blog
process:
    markdown: true
    twig: true
---

**Sensorium festival - prvý slovenský festival, ktorý mapuje nové technológie vo svete umenia, dizajnu a performance je opäť tu! Nechajte sa vtiahnuť do sveta dynamických a interaktívnych inštalácií, virtuálnej reality, A.I., futuristickej hudby, generatívnej architektúry a dizajnu. Začiatkom mája sa v Bratislave stretnú významní umelci a dizajnéri, ktorí ponúknu náhľad do budúcnosti kreatívneho priemyslu. Headlinerom konferencie je oceňovaný nemecký dizajnér Joachim Sauter CEO Berlínskeho štúdia art+com.**




Nenechajte si ujsť sériu progresívnych workshopov, konferenciu a večerný program, ktorý v spolupráci s prestížnym európskym festivalom TodaysArt odprezentuje to najnovšie na poli multidisciplinárnej tvorby. 

Sensorium je predovšetkým konferencia, showcase a workshopy. Festival je určený pre ľudí, ktorí chcú držať krok s dobou a učiť sa od najlepších multidisciplinárnych dizajnérov/dizajnérok, umelcov/umelkýň a teoretikov/teoretičiek z medzinárodnej scény. Showcase predstaví výnimočné audio-vizuálne performance a inštalácie - vo všetkých prípadoch sa bude jednať o Slovenskú premiéru.

Joachim Sauter: vizionár a speaker v jednom


Hlavnou hviezdou Sensoria bude nemecký mediálny umelec a dizajnér Joachim Sauter. Jeho doménou je experimentovanie s digitálnymi technológiami. Sauter stojí za viacnásobne oceňovaným štúdiom ART+COM. Je známy spoluprácami s islandským skladateľom Ólafurom Arnaldsom, jeho kinetické skulptúry a inštalácie odkazujú na široké spektrum tém, ktoré sa opierajú o novomediálnych umelcov, ale aj dielo Marcela Prousta či Josefa Beyusa.
