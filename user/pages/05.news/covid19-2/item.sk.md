---
title: 'Sensorium stáže sú OTVORENÉ'
date: 03/14/2020
taxonomy:
    category:
        - blog
process:
    markdown: true
    twig: true
---

DEADLINE: 31.05.2020

Hľadáme štyroch šikovníkov s nadšením pre interaktívne umenie, dizajn a technológie, ktorí
pomôžu hlavnému tímu počas 15 - tich dní pred a počas festivalu. Všetky pozície vyžadujú
dobrú komunikáciu v anglickom jazyku, sme medzinárodný tím. 

Píš na: hello@sensorium.is

Sensorium festival hľadá štyri motivované pravé ruky!

Sensorium je festival digitálneho umenia a kultúry, ktorý sa už po piaty rok odohrá v
Bratislave. Program je nabitý svetovými umelcami a dizajnérmi, ktorých predstavíme cez
inšpirujúce prednášky a interaktívne inštalácie vo verejných priestoroch mesta.

Program minulého ročníka nájdeš na www.2019.sensorium.is alebo si pozri videjko.

Vyber si jednu z pozícií a do **31.03.2010** napíš krátku motiváciu a CV na email lucia@sensorium.is, v predmete emailu uveď názov pozície.
Tešíme sa na vaše prihlášky!


**Produkčný Superman**

Tvojou úlohou bude intenzívne spolupracovať s manažérkou produkcie a byť jej pravou
rukou. Hlavné úlohy, ktorým sa budeš venovať zahŕňajú, no nie sú obmedzené na:

- Produkčný rešerš
- Kontaktovanie dodávateľov a žiadosti naceňovania
- Produkčná koordinácia vybraných programových aktivít počas festivalu (prednášky,
inštalácie, workshopy)

Mal/mala by si byť schopný/á multitaskingu, zachovania chladnej hlavy v komplexných
situáciách, orientovaný/á na riešenie problémov, vieš rýchlo reagovať. Úloha je vhodná pre
mierne hyperaktívnu osobu, ktorá potrebuje priestor na využitie svojej energie v kreatívnom
prostredí. Taktiež dobre a jasne komunikuješ a máš rád/rada tabuľky.

**Koordinačný Macher**

Budeš spolupracovať priamo s riaditeľkou festivalu a zároveň komunikovať s produkciou,
guest servisom a operačným oddelením. Už z toho je asi zrejmé, že sa vystatuješ
excelentnými komunikačnými schopnosťami.

- Komunikácia s organizátormi workshopov, zisťovanie realizačných požiadaviek
- Spolupráca na časových harmonogramoch pre hostí a programov0 oddelenie
- Koordinácia workshopov, labov a iných aktivít na festivale

Máš zmysel pre detaily a vieš jasne a zrozumiteľne predávať informácie viacerým stranám a
zosúladiť ich aktivity. Nerobí ti problem koordinovať väčšie skupiny ľudí.

**Programový Pedant**

Tvojou úlohou bude podporovať programový tím, ktorý sa skladá z programového riaditeľa
a riaditeľky festivalu. Plynulá komunikácia v AJ je nevyhnutnosťou. Tvoje úlohy budú zahŕňať
Napríklad:

- Zber dát od umelcov pre web, brožúry a vizuálne materiály
- Programový rešerš
- Komunikácia s umelcami, guest servisom a PR oddelením
- Koordinácia umelcov spolu s guest servisom na festivale

Budeš pracovať hlavne v angličtine, máš príjemné a diplomatické vystupovanie, si rozvážna
osoba a rada sa zoznamuješ s novými ľuďmi. Si dobre zorganizovaný/á a veľmi
zodpovedný/á.

**Hyperaktívny komunikant**

Budeš spolupracovať priamo s riaditeľkou festivalu, PR manažérom a festivalovým
marketingovým partnerom - agentúrou Echo. Tvojou úlohou bude zaisťovať, aby o festivale
ľudia počuli pravidelne, z rôznych kanálov. Vyžívaš sa v “hajpovaní, šérovaní, lajkovaní” ale
zároveň strategicky premýšľaš nad tým, čo robíš.

Budeš robiť napríklad aj nasledovné aktivity:

- Drafty postov na Facebook, twitter, Instagram
- Nastavovanie časovania postov
- Živé postovanie počas festivalu
